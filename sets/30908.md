# Spis ludności miasta Krakowa z r. 1890

Zestaw danych składa się z arkuszy rachmistrzowskich - czyli danych wejściowych prosto od osób, które zajmowały się spisem.
Zawiera ogromną ilość szczegółowych danych, w tym:

* Imiona, nazwiska, daty urodzin mieszkańców.
* Zajęcie, ewentualnie czy pracuje w domu jako sługa, kucharka, etc.
* Ilość zwierząt gospodarskich.
* Wyznanie, oraz język którym osoby się posługują w domu.
* Czy osoba jest wdową, etc.
* Różne inne przypisy, na przykład na temat służby wojskowej.

Do zbioru dostępny jest indeks, który prowadzony jest w trochę dziwny sposób - tj. w indeksie znajduje się nazwisko, imię oraz
*numer domu* oraz numer dzielnicy Krakowa. Według mnie nie jest to do końca idiotyczny sposób indeksowania pod warunkiem, że
źródłowe arkusze są pokubełkowane po dzielnicy a następnie posortowane po numerze domu.

Ten sposób indeksowania znacznie utrudnia prowadzenie poszukiwań albowiem w pierwszej dzielnicy na przykład, mamy ~8250
skanów (czyli około połowę z tego arkuszy). Oznacza to, że średnio trzeba przejrzeć połowę rekordów zanim trafimy na ten,
który nas interesuje. Według moich obserwacji, skany nie są ułożne w żadnym porządku.

